જય આદ્યાશક્તિ
-----------------------

| જય આદ્યાશક્તિ, મા જય આદ્યાશક્તિ
| અખંડ બ્રહ્માંડ દીપાવ્યા, અખંડ બ્રહ્માંડ દીપાવ્યા પડવે પ્રગટ્યા મા
| |પુનઃ|

| દ્વિતીયા બેય સ્વરૂપ, શિવશક્તિ જાણું, મા શિવશક્તિ જાણું
| બ્રહ્મા ગણપતિ ગાએ, બ્રહ્મા ગણપતિ ગાએ, હર ગાએ હર મા
| |પુનઃ|

| તૃતીયા ત્રણ સ્વરુપ, ત્રિભુવનમાં બેઠાં, મા ત્રિભુવનમાં બેઠાં
| ત્રયા થકી તરવેણી, ત્રયા થકી તરવેણી, તું તરવેણી મા
| |પુનઃ|

| ચોથે ચતુરા મહાલક્ષ્મી, મા સચરાચર વ્યાપ્યા, મા સચરાચર વ્યાપ્યા
| ચાર ભુજા ચૌ દિશા, ચાર ભુજા ચૌ દિશા, પ્રગટ્યા દક્ષિણમાં
| |પુનઃ|

| પંચમી પંચ ઋષિ, પંચમી ગુણ પદ્મા, મા પંચમી ગુણ પદ્મા
| પંચ સહસ્ર ત્યાં સોહીએ, પંચ સહસ્ર ત્યાં સોહીએ, પંચે તત્વો મા
| |પુનઃ|

| ષષ્ઠી તું નારાયણી, મહિષાસુર માર્યો, મા મહિસાસુર માર્યો
| નર-નારીના રુપે, નર-નારીના રૂપે, વ્યાપ્યા સઘળે મા
| |પુનઃ|

| સપ્તમી સપ્ત પાતાળ, સંધ્યા સાવિત્રી, મા સંધ્યા સાવિત્રી
| ગૌ ગંગા ગાયત્રી, ગૌ ગંગા ગાયત્રી, ગૌરી ગિરિજા મા
| |પુનઃ|

| અષ્ટમી અષ્ટ ભુજા, આઇ આનંદા, મા આઇ આનંદા
| સુનીવર મુનીવર જન્મ્યા, સુનીવર મુનીવર જન્મ્યા, દેવ દૈત્યો મા
| |પુનઃ|

| નવમી નવકુળ નાગ, સેવે નવદુર્ગા, મા સેવે નવદુર્ગા
| નવરાત્રીના પૂજન, શિવરાત્રીના અર્ચન, કીધાં હરબ્રહ્મા
| |પુનઃ|

| દશમી દશ અવતાર, જય વિજયા દશમી, મા જય વિજયા દશમી
| રામે રામ રમાડ્યા, રામે રામ રમાડ્યા, રાવણ રોળ્યો મા
| |પુનઃ|

| એકાદશી અગીયારસ, કાત્યાયની કામા, મા કાત્યાયની કામા
| કામ દુર્ગા કાલિકા, કામ દુર્ગા કાલિકા, શ્યામા ને રામા
| |પુનઃ|

| બારસે બાળા રૂપ, બહુચરી અંબામા, મા બહુચરી અંબામા
| બટુક ભૈરવ સોહીએ, કાળ ભૈરવ સોહીએ, તારા છે તુજમા
| |પુનઃ|

| તેરસે તુળજારૂપ, તું તારુણી માતા, મા તારુણી માતા
| બ્રહ્મા વિષ્ણુ સદાશિવ, બ્રહ્મા વિષ્ણુ સદાશિવ, ગુણ તારા ગાતાં
| |પુનઃ|

| ચૌદશે ચૌદા રૂપ, ચંડી ચામુંડા, મા ચંડી ચામુંડા
| ભાવ ભક્તિ કાંઇ આપો, ચતુરાઇ કાંઇ આપો, સિંહ-વાહની મા
| |પુનઃ|

| પુનમે કુંભ ભર્યો, સાંભળજો કરુણા, મા સાંભળજો કરુણા
| વશિષ્ટદેવે વખાણ્યા, માર્કંડમુનિએ વખાણ્યા, મા ગાઇ શુભ કવિતા
| |પુનઃ|

| સંવત સોળ સતાવન, સોળશે બાવીસમા, મા સોળશે બાવીસમા
| સંવત સોળે પ્રકટ્યા, સંવત સોળે પ્રકટ્યા, રેવાને તીરે, મા ગંગાને તીરે
| |પુનઃ|

| ત્ર્યંબાવટી નગરી, આઇ રૂપાવટી નગરી, મા મંછાવટી નગરી
| સોળ સહસ્ર ત્યાં સોહીએ, સોળ સહસ્ર ત્યાં સોહીએ, ક્ષમા કરો ગૌરી, મા દયા કરો ગૌરી
| |પુનઃ|

| શિવશક્તિની આરતી, જે કોઇ ગાશે, મા જે ભાવે ગાશે
| ભણે શિવાનંદ સ્વામી, ભણે શિવાનંદ સ્વામી, સુખ સંપતિ થાશે, હર કૈલાસે જાશે, મા અંબા દુઃખ હરશે
| |પુનઃ|

| એકમે એક સ્વરૂપ, અંતર નવ ધરશો, મા અંતર નવ ધરશો
| ભોળા ભવાનીને ભજતાં, ભોળા ભવાનીને ભજતાં, ભવસાગર તરશો
| |પુનઃ|

| ભાવ ના જાણું ભક્તિ ના જાણું, ના જાણુ સેવા, મા ના જાણુ સેવા
| વલ્લભ ભટ્ટને રાખ્યા, વલ્લભ ભટ્ટને રાખ્યા, શરણે સુખ દેવા
| |પુનઃ|

.. |પુનઃ| replace:: ૐ જયો જયો મા જગદંબે
